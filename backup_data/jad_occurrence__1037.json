[
  {
    "bibl": "Judith 11:5",
    "text": "Et dixit illi Iudith : Sume verba ancille tue, quoniam si secutus fueris verba ancille tue perfectam rem faciet Dominus tecum."
  },
  {
    "bibl": "Judith 11:6",
    "text": "Vivit enim Nabuchodonosor rex terre et vivit virtus eius que est in te ad correptionem omnium animarum errantium, quoniam non solum homines serviunt illi per te sed et bestie agri obtemperant illi."
  },
  {
    "bibl": "Judith 11:7",
    "text": "Nuntiatur enim animi tui industria3 universis gentibus et indicatum est omni seculo quoniam tu solus bonus et potens es in omni regno eius et disciplina tua omnibus provinciis predicatur."
  },
  {
    "bibl": "Judith 11:8",
    "text": "Nec hoc latet quod locutus est Achior, nec illud ignoratur quod ei iusseris evenire."
  },
  {
    "bibl": "Judith 11:9",
    "text": "Constat enim Deum nostrum sic peccatis offensum ut mandaverit per prophetas suos ad populum quod tradat eos pro peccatis suis."
  },
  {
    "bibl": "Judith 11:10",
    "text": "Et quoniam sciunt se offendisse Deum suum filii Israel, tremor tuus super ipsos est."
  }
]