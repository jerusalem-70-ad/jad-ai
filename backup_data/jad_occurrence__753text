[
    {
        "bibl": "John 11:45-54",
        "text": "Multi itaque ex Judaeis, qui venerant ad Mariam +, videntes quae fecit Jesus, crediderunt in illum. Quidam autem ex illis abierunt ad Pharisaeos, et dixerunt illis quae fecit Jesus. Congregaverunt ergo Sacerdotes et Pharisaei concilium, et dixerunt: Quid faciemus, quod hic homo multa signa facit? Si dimiserimus illum sic, omnes credent in eum: et venient Romani, et tollent nobis locum nostrum, et gentem. Unus autem ex illis nomine Caiphas, qui erat anno illo Princeps Sacerdotum, dixit illis: Vos nescitis nihil, neque cogitatis quod expedit bobis ut unus homo moriatur pro plebem, et non omnis gens pereat, Hoc autem ab se non dixit: sed quia Princeps erat Sacerdotum anni illius, prophaetavit, quod Jesus moriturus erat pro gente, et non solum pro gente, sed ut dispersos quoque Filius Dei in unum congregaret. Ex illa itaque die consilium fecerunt ut illum occiderent. Jesus ergo jam palam non ambulabat inter Judaeos, sed abiit in regionem prope desertum in civitatem quae dicitur Ephraem civitas, et ibi morabatur cum discipulis suis."
    }
]
