[
  {
    "bibl": "Ezekiel 24:16-18",
    "text": "Filium hominis dici Dominum Salvatorem nulli dubium qui extrema hora, hoc est, ad vesperam mundi hujus uxorem pristinam perdidit, nec flevit eam, nec amictu ora velavit, nec recepit ullam hominum consolationem."
  },
  {
    "bibl": "Ezekiel 24:18",
    "text": "Et haec ventura praedixit mane, quae completa sunt vesperi."
  },
  {
    "bibl": "Ezekiel 24:22-23",
    "text": "Quod autem dicitur, « coronam habebitis in capitibus vestris, et calceamenta erunt in pedibus, » ad illam partem referemus, quod nequaquam lugere p. 0757A | debeant, nec signa luctus assumere, postquam pro umbra receperint veritatem, et Nazaraei quidam facti fuerint."
  },
  {
    "bibl": "Ezekiel 24:24",
    "text": "Et unusquisque super fratre suo consolabitur, ita ut Ezechiel quem confortavit Deus pater, sit eis in portentum ventura praenuntians."
  },
  {
    "bibl": "Ezekiel 24:25-27",
    "text": "Et postquam subversa fuerit Jerusalem, templumque succensum, et hoc totus mundus audierit, et dispersio Israel quae orbis terminos colit, tunc verba p. 0758A | Domini opere completa, habebunt libertatem, et polluto sanctuario ejus, lege completa vel destructa."
  },
  {
    "bibl": "Ezekiel 24:24",
    "text": "cognoscat Israel quod ipse sit Dominus et Deus, qui haec mane ventura praedixerit, et vesperi atque in consummatione mundi esse completa, suo probarit adventu."
  }
]