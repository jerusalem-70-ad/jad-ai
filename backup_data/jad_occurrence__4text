[
    {
        "bibl": "1 Maccabees",
        "text": "Quanta Judaei ab Antiocho passi sint, praesens historia Machabaeorum refert, et triumphi eorum testimonio sunt, qui pro custodia legis Dei flammas et gladios, et servitutem ac rapinas, et poenas ultimas sustinuerunt, quae futura sub Antichristo, nemo est qui dubitet, multis resistentibus potentiae ejus et in diversa fugientibus."
    },
    {
        "bibl": "Daniel 11:33-35",
        "text": "Cumque corruerint, inquit, sublevabuntur auxilio, et applicabuntur eis plurimi fraudulenter. Et de eruditis ruent, ut conflentur, et eligantur, et dealbentur usque ad praefinitum tempus, quia adhuc aliud tempus erit."
    },
    {
        "bibl": "1 Maccabees",
        "text": "Parvum auxilium Mathathiam historialiter significat de vico Modin, qui adversum duces Antiochi rebellavit, et cultum veri Dei servare conatus est."
    }
]
