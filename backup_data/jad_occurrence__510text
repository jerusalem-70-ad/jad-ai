[
    {
        "bibl": "Micah 3:1-3",
        "text": "Sub metaphora leonum vel latronum describitur crudelitas principum Judaeorum, qui spoliabant pauperes et interficiebant, et quasi ferae bestiae carnes et ossa eorum conterebant: et velut in olla carnes coquuntur, sic in urbe Hierusalem innumeram plebem affligebant."
    },
    {
        "bibl": "Micah 3:4",
        "text": "Unde minatur eis malum captivitatis, vel Chaldaicae vel Romanae, et licet clament ad eum, non eos exaudiet, sed restituet eis, sicut ipsi nequiter egerunt in adinventionibus suis, hoc est, in sceleribus, quae nova semper inveniebant."
    },
    {
        "bibl": "Micah 3:5-7",
        "text": "Haec dicit Dominus ad prophetas qui seducunt populum meum, qui mordent dentibus suis, et praedicant pacem: et si quis non dederit in ore eorum quidpiam, sanctificant super eum praelium. Propterea nox vobis pro visione erit, et tenebrae pro divinatione, et occumbet super prophetas, et obtenebrabitur super eos dies, et confundentur qui vident visiones, et confundentur divini, et operient vultus suos omnes, quia non est responsum Dei."
    }
]
