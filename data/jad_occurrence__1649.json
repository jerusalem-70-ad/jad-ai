[
  {
    "bibl": "Psalm 19:5-6",
    "text": "Ad callem currendum more gigantis Exultavit, et a summis egressio celis Illius et rursum summam est occursus ad arcem, Et non est homo, qui se subtrahat eius ab estu."
  },
  {
    "bibl": "Genesis 3:24",
    "text": "Ne vitę de ligno esset, quod flammea nunc et Anceps custodit romphea vetatque nocentes Aspirare, reum deus Adam, sic ait illi 'Terra es et in terram solvendus es.'"
  },
  {
    "bibl": "Isaiah 53:1",
    "text": "'O here mi, quis dictis credidit almis Aut consensit eis, quę nos percepimus a te?'"
  },
  {
    "bibl": "Isaiah 53:10",
    "text": "Stravi grande mei populi propter scelus illum; Hic pro morte sua penis tradet locupletem Proque sepultura dabit ignibus inpietatem."
  },
  {
    "bibl": "Isaiah 53:9",
    "text": "Quatenus in mundo degens non egit inique Nec dolus est ullus sacro eius in ore repertus."
  },
  {
    "bibl": "Psalm 14:3",
    "text": "Quod gnatos hominum de siderea deus aula Contemplans omnes ivisse per avia vidit; Idem alibi affirmat, quia mendax omnis homo sit."
  },
  {
    "bibl": "Malachi 3:6",
    "text": "Inquit 'Ego dominus non commutabor in evum'."
  },
  {
    "bibl": "Deuteronomy 32:4",
    "text": "'Iustus' ait deus est, rectus, merus atque fidelis'."
  },
  {
    "bibl": "Psalm 1:1",
    "text": "'Vir felicissimus', infit 'Qui se consilio non miscuit inpietatis Inque via peccatorum non substitit inque Pestifera non est visus sedisse cathedra'."
  },
  {
    "bibl": "John 1:14",
    "text": "Omnipotens et pro nobis verbum caro factum est!"
  },
  {
    "bibl": "Proverbs 8:23-30",
    "text": "Que se in principio natam anteque tempora cuncta Affirmat de patre deo genitamque, priusquam Luciferum faceret, montes et stagna crearet, Et se presentem, cum conderet astra, fuisse Cumque parente suo sese omnia conposuisse."
  },
  {
    "bibl": "Micah 5:2",
    "text": "'Et tu, Bethlem, parva quidem Iudeę in milibus es tu, Et tamen, Israel qui presit, prodiet ex te Primevosque dies egressus prevenit eius'."
  },
  {
    "bibl": "Daniel 3:24-25",
    "text": "Num, miser, ignoras, quid rex Babilonius inquit, Quando tres pueros tepida in fornace vagari Vidit, 'Nonne viros in fumum misimus amplum Tres tantum, o proceres? ' 'Tres, princeps optime, tantum. ' 'En ego non iam tres, sed quatuor ire potenter Huc illuc video flamma cedente, deique Quartus non dubia portendit imagine natum. Sydrac et qui sunt tecum servi omnipotentis, Ocius ite foras; magnus vester deus est et Filius eius, eisque potest obsistere nullus.'"
  },
  {
    "bibl": "Daniel 2:34",
    "text": "Ipse eciam in somnis, dictu mirabile, vidit Scilicet absque manu lapidem de monte recisum."
  },
  {
    "bibl": "Psalm 118:22",
    "text": "Hic lapis est quondam reiectus ab edificantum Insensatorum manibus."
  },
  {
    "bibl": "Zechariah 9:9-10",
    "text": "'Exulta, Syon, tuus ecce tibi veniet rex Pauper eumque rudens ad te gestabit asellus, Gentibus optatam pacem pius ipse loquetur; Occasus quod habet, quod in Eois manet arvis Occeanusque ingens circumfluit, hoc regit ipse'."
  },
  {
    "bibl": "Daniel 7:13-14",
    "text": "Inquid enim 'Vidi per visum noctis, et ecce Spectanti nubes hominis quasi filius est mi Visus; is antiquum pervenit ad usque dierum, Cuius in aspectu nequam gens obtulit illum; Sed pater omnipotens, a quo processerat ipse, Magnificavit eum regnoque et honoribus amplis Sic, ut ei populi, quos orbis continet, atque Cum tribubus linguę famulentur sitque potestas Eius in eternum regnetque perenniter ipse."
  }
]