[
    {
        "bibl": "Matthew 27:50-52",
        "text": "et dixerunt venite et cogitemus contra Ieremiam cogitationes non enim peribit lex a sacerdote neque consilium a sapiente nec sermo a propheta venite et percutiamus eum lingua et non attendamus ad universos sermones eius marg | VENITE etc. Ista tunc Iudeorum contra Ieremiam vel Christum et nunc hereticorum contra servos Dei cogitatio est ut calumnias instruant et sanctos accusatione premant non cogitantes quid illi loquantur veritatis sed quid instruant mendacii. Iactant enim in sacerdotibus et in sapientibus et in pseudo prophetis suis legem Dei consilium et eloquium permanere cum in malivolam animam non introeat sapientia."
    },
    {
        "bibl": "Luke 23:21",
        "text": "attende Domine ad me et audi vocem adversariorum meorum marg | ATTENDE DOMINE etc. In typo salvatoris Ieremias a Iudeis hec universa perpetitur qui postea Babylonio veniente vastantur. Sed plenius completur in Christo urbe subversa romano gladio non propter idolatriam que tunc nulla erat ses quia Filio Dei mortem inclamaverunt. Tolle tolle eum non habemus regem nisi Cesarem. Et imprecatio eorum in eternum completur: Sanguis eius super nos et super filios nostros."
    },
    {
        "bibl": "Luke 23:34",
        "text": "numquid redditur pro bono malum quia foderunt foveam anime mee recordare quod steterim in conspectu tuo ut loquerer pro eis bonum et averterem indignationem tuam ab eis"
    }
]
