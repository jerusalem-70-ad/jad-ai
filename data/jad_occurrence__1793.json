[
  {
    "bibl": "Matthew 2",
    "text": "Hic est timor qui innumerabiles innocentes trucidari fecit ab Herode; timebat enim ne Christus natus quem magi regem Iudeorum predicauerant eum regno priuaret et gloria mundana, propter quod omnes paruulos circa Bethleem precepit interfici, ut sic nec ipse posset euadere, sicut patet Matth. 2."
  },
  {
    "bibl": "John 11",
    "text": "Hic est timor qui Christum fecit interfici a Iudeis. Dicebant enim: Si dimittimus eum sic, omnes credent in eum et uenient Romani et tollent locum nostrum et gentem, sicut patet Ioh. 11."
  },
  {
    "bibl": "Hebrews 10",
    "text": "Exemplum in canone Veteris Testamenti de Iob qui, amissis bonis suis, gratias agens dicebat: Dominus dedit, Dominus abstulit, sit nomen Domini benedictum, et in canone Noui Testamenti de Hebreis in primitiua Ecclesia conuersis de quibus dicit Paulus, Hebr. 10: Rapinam bonorum uestrorum cum gaudio sustinuistis."
  }
]