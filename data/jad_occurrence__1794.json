[
  {
    "bibl": "2 Samuel 24:15-16",
    "text": "In hoc loco supra rupem que adhuc in eodem templo consistit dicitur stetisse et apparuisse David exterminator angelus qui, propter peccatum denumerationis Israelitici populi que David precipiente facta est, multa millia de populo interierunt."
  },
  {
    "bibl": "2 Maccabees 2:4-8",
    "text": "In secundo tamen libro Machabeorum reperitur quod, imminente captivitate, exivit Ieremias propheta in montem, in quo Moyses ascendit et vidit Dei hereditatem, et in spelunca quam invenit tabernaculum et arcam et altare incensi intulit et ostium spelunce obstruens, ait: 'Quod ignotus erit locus donec congreget Dominus congregationem populi sui et propitiatus fiat et tunc Deus ostendet hec et apparebit maiestas Domini.'"
  },
  {
    "bibl": "1 Kings 8:10-11",
    "text": "In hoc autem sancto et venerabili loco cum Salomon, opere consummato, Domino sacrificia offeret, nebula implevit domum et apparuit gloria Domini et ignis descendit de celo et devoravit holocausta et victimas et maiestas Domini implevit domum, nec poterant sacerdotes ingredi domum Domini, sed omnes filii Israel videbant descendentem ignem et gloriam Domini super domum."
  },
  {
    "bibl": "1 Kings 8:22-23",
    "text": "Cum autem, flexis genibus et manibus ad celum expansis, orasset Salomon Dominum ut quicumque Templum beneficia petiturus ingrederetur, preces eius a Domino reciperentur, apparuit ei Dominus dicens: 'Exaudivi orationem tuam et deprecationem tuam quam deprecatus es coram me, sanctificavi domum hanc quam edificasti mihi, oculi quoque mei erunt aperti et aures mee erecte ad orationem eius qui in loco isto oraverit.'"
  },
  {
    "bibl": "2 Maccabees 3:25-26",
    "text": "In hoc loco, sicut in secundo Machabeorum legitur, Heliodoro a rege Antiocho misso ut locum sanctum violaret et pecuniam depositam per violentiam auferret, apparuit equus terribilem habens sessorem, optimis operimentis ornatus. Qui autem sedebat videbatur habere arma aurea. Equus autem Heliodoro cum impetu priores calces allisit."
  }
]