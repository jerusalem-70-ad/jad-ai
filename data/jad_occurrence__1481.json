[
  {
    "bibl": "Zechariah 11:1",
    "text": "Aperi, Libane, portas tuas et comedat ignis cedros tuas."
  },
  {
    "bibl": "Zechariah 11:2",
    "text": "Ulula, abies, quia cecidit cedrus, quoniam magnifici vastati sunt. Ululate quercus Basan quoniam succisus est saltus munitus."
  },
  {
    "bibl": "Zechariah 11:3",
    "text": "Vox ululatus pastorum quoniam vastata est magnificentia eorum, vox rugitus leonum quoniam vastata est superbia Iordanis."
  },
  {
    "bibl": "Zechariah 11:4",
    "text": "Hec dicit Dominus Deus meus: Pasce pecora occisionis"
  },
  {
    "bibl": "Zechariah 11:5",
    "text": "que qui possederant occidebant et non dolebant et venundabant ea dicentes: Benedictus Dominus, divites facti sumus et pastores eorum non parcebant eis."
  },
  {
    "bibl": "Zechariah 11:6",
    "text": "Et ego non parcam ultra super habitantes terram dicit Dominus. Ecce ego tradam homines unumquemque in manu proximi sui et in manu regis sui et concident in terram et non eruam de manu eorum,"
  }
]