[
  {
    "bibl": "Matthew 26:52",
    "text": "Recondi gladium praecipit, quia eos non humano, sed oris sui gladio esset perempturus."
  },
  {
    "bibl": "Matthew 26:53",
    "text": "AN PVTAS QVIA NON POSSVM ROGARE PATREM MEVM ET EXHIBEBIT MIHI MODO PLVS QVAM DVODECIM LEGIONES ANGELORVM?: Vna legio VI milibus completur; sed et angelos accipere possumus Titum et Vespasianum, quos postea Dominus direxit zelo contra Iudeos."
  },
  {
    "bibl": "Matthew 26:53",
    "text": "Non indigeo duodecim apostolorum auxilio, etiam si omnes me defenderent, qui possum habere XII legiones angelici exercitus."
  },
  {
    "bibl": "Matthew 26:54",
    "text": "QVOMODO ERGO IMPLEBVNTVR SCRIPTVRAE QVIA SIC OPORTET FIERI?: Promptum ad patiendum demonstrat animum, quod frustra prophetę cecinerint, nisi Dominus eos uera dixisse passione sua asseruerit."
  },
  {
    "bibl": "Matthew 26:55",
    "text": "IN ILLA HORA DIXIT IESVS TVRBIS: TAMQVAM AD LATRONEM EXISTIS CVM GLADIIS ET FVSTIBVS COMPREHENDERE ME; COTIDIE APVD VOS SEDEBAM DOCENS IN TEMPLO ET NON ME TENVISTIS: Stultum est, inquit, eum cum gladiis et fustibus quęrere, qui ultro se uestris manibus tradat, et in nocte, qui docet manifeste: sed ideo haec in nocte agitis, quia potestas uestra in tenebris est."
  }
]