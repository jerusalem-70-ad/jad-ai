[
  {
    "bibl": "Matthew 22:1-14",
    "text": "Pessimum autem signum et mortale est quod homines nolunt gustare de istis nupciis. Sed tercii servos Domini contumeliis exprobrarunt et finaliter occiderunt, sicut patet de Christo et martyribus membris suis qui in fide ecclesie sunt occisi. Rex autem celorum nimirum iratus est et missis exercitibus suis Tyto et Vespasiano XLII-o anno post passionem Domini perdidit homicidas illos et civitatem Jerusalem succendebat. Et post dixit ministris suis tam angelis quam sanctis hominibus: Nupcie quidem facte pro redempcione et restitucione humani generis sunt parate, sed qui invitati sunt tam in lege antiqua quam nova non fuerunt digni supplere illum numerum quem Deus in beatificacione humani generis destinavit. Ite ergo ad errantes in via Domini que in exitu viarum ambulant vias difficiles et vocate eos ad rectam viam Domini et tam prescitos quam predestinatos vocate ad nupcias. Et servi Dei ut veri apostolici predicantes congregaverunt intra ecclesiam tam predestinatos quam prescitos secundum formam presentis iusticie et impleta est universitas ecclesie tam de prescitis quam predestinatis quantum Deus esse in utraque ecclesia diffinivit."
  },
  {
    "bibl": "Matthew 24:2",
    "text": "Rex autem celorum nimirum iratus est et missis exercitibus suis Tyto et Vespasiano XLII-o anno post passionem Domini perdidit homicidas illos et civitatem Jerusalem succendebat."
  }
]