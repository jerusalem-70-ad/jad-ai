[
  {
    "bibl": "Isaiah 64:6",
    "text": "et facti sumus ut immundus omnes nos quasi pannus menstruate universe iustitie nostre et cecidimus quasi folium universi et iniquitates nostre quasi ventus abstulerunt nos"
  },
  {
    "bibl": "Isaiah 64:7",
    "text": "non est qui invocet nomen tuum qui consurgat et teneat te abscondisti faciem tuam a nobis et allisisti nos in manu iniquitatis nostre"
  },
  {
    "bibl": "Isaiah 64:8",
    "text": "et nunc Domine pater noster es tu nos vero lutum et fictor noster et opera manuum tuarum omnes nos"
  },
  {
    "bibl": "Isaiah 64:9",
    "text": "ne irascaris Domine satis et ne ultra memineris iniquitatis ecce respice populus tuus omnes nos"
  },
  {
    "bibl": "Isaiah 64:10",
    "text": "civitas sancti tui facta est deserta Sion deserta facta est Hierusalem desolata"
  },
  {
    "bibl": "Isaiah 64:11",
    "text": "domus sanctificationis nostre et glorie nostre ubi laudaverunt te patres nostri facta est in exustionem ignis et omnia desiderabilia nostra versa sunt in ruinas"
  },
  {
    "bibl": "Isaiah 64:12",
    "text": "numquid super his continebis te Domine tacebis et affliges nos vehementer"
  }
]