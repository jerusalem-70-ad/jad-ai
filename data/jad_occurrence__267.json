[
  {
    "bibl": "Luke 19:42-44",
    "text": "Et quidem in hac die tua quae ad pacem tibi, ac si dicat: Nunc quidem habes tempus tuum, et pacem tuam, nunc gaudes et delectaris tempore prosperitatis et pacis tuae, nunc autem abscondita sunt ab oculis tuis, mala scilicet tibi ventura. Quae subjungit: Quia circumdabunt te inimici tui vallo, et circumdabunt te undique, et ad terram prosternent te, et filios tuos qui in te sunt, et non relinquent in te lapidem super lapidem."
  },
  {
    "bibl": "Jeremiah 8:7",
    "text": "Unde propheta: Milvus in coelo cognovit tempus suum, turtur, hirundo, et ciconia tempus adventus sui, populus autem meus non cognovit judicium Dei."
  }
]