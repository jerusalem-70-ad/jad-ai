[
  {
    "bibl": "Micah 2:3",
    "text": "Idcirco hec dicit Dominus: Ecce ego cogito super familiam istam malum unde non auferetis colla vestra et non ambulabitis superbi quoniam tempus pessimum est."
  },
  {
    "bibl": "Micah 2:3",
    "text": "interl.| quia hec cogitatis interl.| tribum malorum Iudeorum interl.| penam gravem patientibus que ita premet ne possitis colla levare interl.| quos captivitas presserit"
  },
  {
    "bibl": "Micah 2:4",
    "text": "In die illa sumetur super vos parabola et cantabitur canticum cum suavitate dicentium: Depopulatione vastati sumus, pars populi mei commutata est. Quomodo recedet a me cum revertatur qui regiones vestras dividat?"
  },
  {
    "bibl": "Micah 2:4",
    "text": "interl.| dicetur interl.| miserie vestre vertentur in canticum interl.| templum meum quod in vobis et in aliis gentibus habebam mutabitur in ruinam interl.| Assyrius vel romanus interl.| sibi sorte distribuit"
  },
  {
    "bibl": "Micah 2:5",
    "text": "Propter hoc non erit tibi mittens funiculum in cetu Domini."
  },
  {
    "bibl": "Micah 2:5",
    "text": "interl.| o familia Israel super quam cogito malum, non habebis partem in hereditate sanctorum"
  },
  {
    "bibl": "Micah 2:6",
    "text": "Ne loquamini loquentes, non stillabit super istos, non comprehendet confusio,"
  },
  {
    "bibl": "Micah 2:6",
    "text": "interl.| maledictus qui peccat in spe interl.| istud interl.| non de improviso veniet captivitas interl.| per apertam violentiam interl.| captivitatis"
  },
  {
    "bibl": "Micah 2:7",
    "text": "dicit Dominus Iacob. Numquid abbreviatus est spiritus Domini aut tales sunt cogitationes eius? Nonne verba mea bona sunt cum eo qui recte graditur?"
  },
  {
    "bibl": "Micah 2:7",
    "text": "interl.| qui aliis largus in bonitate vobis erit brevis interl.| quales hominum qui antiquam retinent iram interl.| Responsio Domini contra presumptionem eorum, bonus quidem sum, sed non malis, sed illis qui recte gradiuntur."
  },
  {
    "bibl": "Micah 2:8",
    "text": "Et e contrario populus meus in adversarium consurrexit. Desuper tunicam pallium sustulistis et eos qui simpliciter transiebant convertistis in bellum."
  },
  {
    "bibl": "Micah 2:8",
    "text": "interl.| quantum in vobis est contra me insurrexistis colendo idola et infeliciem populum spoliastis auxilio Dei quasi protegente pallio, et simplices maiorum auctoritati credentes, vertistis in bellum contra me, ideo stillabo super vos confusionem."
  },
  {
    "bibl": "Micah 2:9",
    "text": "Mulieres populi mei eiecistis de domo deliciarum suarum a parvulis earum tulistis laudem meam in perpetuum."
  },
  {
    "bibl": "Micah 2:9",
    "text": "interl.| in populo meo cunctis, vel interfectis, vel captis nullus erat qui caneret mea cantica"
  },
  {
    "bibl": "Micah 2:10",
    "text": "Surgite et ite quia non habetis hic requiem propter immunditiam eius corrumpetur putredine pessima."
  },
  {
    "bibl": "Micah 2:10",
    "text": "interl.| ergo interl.| in captivitatem interl.| In hac terra que propter scelera vestra polluta est, et ideo corrumpetur putredine pessima Babylonica vel romana captivitate in ultione sanguis Christi"
  },
  {
    "bibl": "Micah 2:11",
    "text": "Utinam non essem vir habens spiritum et mendacium potius loquerer. Stillabo tibi in vinum et in ebrietatem et erit super quem stillabitur populus iste."
  },
  {
    "bibl": "Micah 2:11",
    "text": "interl.| optarem et ipse anathema esse pro fratribus, ut inter pseudoprophetas solus per eam non pereunte populo interl.| et me stillante sermonem captivitatis, iste populus velit, nolit sustinebit que dico"
  }
]