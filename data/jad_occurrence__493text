[
    {
        "bibl": "Numbers 13-14",
        "text": "Nam cum essent in deserto, hoc mense orta est seditio propter exploratores, qui reversi murmurare fecerunt populum. Propter hoc iratus Dominus, prohibuit ne statim ingrederentur terram repromissionis, sed per quadraginta annos vagarentur in deserto, donec morerentur omnes qui a viginti annis et supra, egressi sunt de Aegypto, praeter Caleph et Josue."
    },
    {
        "bibl": "2 Kings 25:8-10",
        "text": "In hoc ipso mense a Nabuchodonosor primo, et post multa saecula a Romanis templum dirutum et incensum est, propter quas causas gravissimum sibi singulis annis indixere jejunium."
    },
    {
        "bibl": "Jeremiah 41",
        "text": "Septimus mensis Hebraeorum a nobis appellatur October, quo mense occisus est Godolias ab Ismael, ut supra memoratum est, et reliquiae Judaeorum dispersae sunt. Haec est causa jejunii septimi mensis."
    },
    {
        "bibl": "Ezekiel 33:21-22",
        "text": "Mensis decimus illorum apud Romanos vocatur Januarius, quo mense Ezechiel propheta et cunctus populus captivorum qui erant in Babylone, audierunt quinto mense templum esse subversum."
    }
]
