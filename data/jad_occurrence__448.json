[
  {
    "bibl": "Isaiah 7:1",
    "text": "Et factum est in diebus Achaz filii Joatham filii Oziae regis Juda: Ascendit Rasin rex Syriae, et Phacee filius Romeliae rex Israel, in Jerusalem ad praeliandum contra eam, et non potuerunt debellare eam."
  },
  {
    "bibl": "Isaiah 7:2",
    "text": "Et nuntiaverunt domui David dicentes: consensit Syria cum Ephraim, et commotum est cor ejus, et cor populi illius, sicut moventur ligna silvarum a facie venti."
  },
  {
    "bibl": "2 Kings 15:1-3",
    "text": "Ozias qui et Azarias, rex Juda, regnavit in Jerusalem annis quinquaginta duobus *."
  },
  {
    "bibl": "Isaiah 6:1",
    "text": "Quo mortuo, et regnante pro eo Joatham filio ejus, rege justissimo, vidit statim propheta Dominum Salvatorem in sua majestate regnantem, et annuntiantem Judaici populi caecitatem, et subversionem Jerusalem, et caeterarum urbium sub Vespasiano, et Adriano: et quomodo in Apostolis reliquiae sint salvandae."
  },
  {
    "bibl": "2 Kings 16:10-16",
    "text": "Achaz impiissimus, qui clausit januas templi, et in valle Benbannom adoravit Baalim, et filium suum idolis consecravit. Ita ut auferret altare aeneum, quod Salomon fecerat, et poneret in Templo Dei altare idolorum, cujus exemplar de Damasco acceperat."
  },
  {
    "bibl": "2 Kings 16:5",
    "text": "Juste igitur a Domini auxilio derelictus est, et consurrexerunt adversus eum Rasin rex Syriae, id est, Aram, et Phacee filius Romeliae, rex Israel in Samaria, et venerunt in Jerusalem, ut expugnarent eam."
  }
]