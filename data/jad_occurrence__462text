[
    {
        "bibl": "Numbers 14:29-30",
        "text": "In quinto mense, qui apud Latinos appellatur Augustus, cum propter exploratores terrae sanctae seditio orta esset in populo, jussi sunt montem non ascendere; sed per quadraginta annos longis ad terram sanctam circuire dispendiis, ut exceptis duobus, Caleb et Josue, omnes in solitudine caderent."
    },
    {
        "bibl": "2 Kings 25:8-9",
        "text": "In hoc mense, et a Nabuchodonosor, et multa post saecula a Tito et Vespasiano, templum Jerosolymis incensum est, atque destructum."
    },
    {
        "bibl": "Jeremiah 41:1-3",
        "text": "In septimo vero, qui apud nos appellatur October, sicut supra diximus, occisus est Godolias, et Judae tribus ac Jerusalem reliquiae dissipatae. Legamus Jeremiam."
    },
    {
        "bibl": "Ezekiel 33:21",
        "text": "Mense decimo, qui apud nos Januarius dicitur, eo quod janua anni sit atque principium, Ezechiel in captivitate positus audivit, et cunctus populus captivorum quinto mense templum esse subversum, quod plenissime in eodem propheta cognoscimus."
    }
]
