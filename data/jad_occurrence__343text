[
    {
        "bibl": "Matthew 23:37",
        "text": "Postquam enim prophetas sapientes et scribas ad eos missos a se repulerunt, insuper quosdam lapidaverunt;"
    },
    {
        "bibl": "Luke 11:49-51",
        "text": "et quosdam divisis poenis interfecerunt, alios de finibus suis propulerunt; Dominus ultionum, Dominus sanguinem eorum requirere est recordatus."
    },
    {
        "bibl": "Matthew 23:35",
        "text": "quem a sanguine Abel effuderunt usquequo apostolos Christi occiderunt."
    },
    {
        "bibl": "Matthew 21:33-41",
        "text": "Et quia Patrem et Filium offenderunt, pater Vespasianus, et filius Titus hoc vindicaverunt, ac vineam summi patrisfamilias, quam in vineam Sodomorum converterant, de qua vinum Gomorrhae biberant, exterminavit aper de silva, et singularis ferus depastus est eam."
    },
    {
        "bibl": "Luke 19:43-44",
        "text": "Sicut ipse Dominum in paschali die crucifixerat. Itaque secundum verba Domini, civitas vallo circumdatur, machinis undique exstructis fortiter ab hostibus impugnatur."
    },
    {
        "bibl": "Matthew 24:2",
        "text": "Civitatem violenter invadunt, universa voraci flammae tradunt, cunctum populum diversis suppliciis exstinguunt, cunctas turres et ipsum templum, murumque in circuitu a fundamentis destruunt."
    },
    {
        "bibl": "2 Kings 2:23-24",
        "text": "Cum Elias igneo curru in coelum transferretur, et Eliseus pallio Eliae Jordane diviso, ad Jericho reverteretur, eo inde ad Bethel ascendente pueri ei illuserunt. «Ascende, calve, ascende calve» clamaverunt. Quibus dum ille malediceret, duo ursi de silva egressi sunt, qui XLII pueros laceraverunt."
    }
]
