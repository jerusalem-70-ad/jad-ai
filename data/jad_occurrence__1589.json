[
  {
    "bibl": "Micah 1:13",
    "text": "Quia in te inventa sunt, o tu Lachis, scelera Israel."
  },
  {
    "bibl": "Micah 1:14",
    "text": "Propterea, etc. Hic comminatur Geth urbi Palestine que corrupit reges Israel exemplo, vel exhortatione."
  },
  {
    "bibl": "Micah 1:14",
    "text": "Et sic habes, quod a Geth venit idololatria in Israel, ab Israel in Lachis, a Lachis, in Hierusalem, et ideo omnibus comminatur."
  },
  {
    "bibl": "Micah 1:14-15",
    "text": "Dabit emissarios, id est cursores, et destructores, vel latrunculos. Super hereditatem Geth vel terram possessam a Geth. Geth dico. Domus mendacii, genitivi casus, id est que fuit domus mendacii."
  },
  {
    "bibl": "Micah 1:15",
    "text": "Adhuc heredem, etc. Hic comminatur aliis civitatibus Iude, scilicet Marese, et Odolle."
  },
  {
    "bibl": "Micah 1:15",
    "text": "Usque ad Odollam veniet gloria Israel per contrarium id est ignominiosa captivitas Israelis."
  },
  {
    "bibl": "Micah 1:16",
    "text": "Decalvare, etc. Exposita captivitate monet decem tribus et duas, ut deponant comam glorie pristine et plangant."
  },
  {
    "bibl": "Micah 1:16",
    "text": "Decalvare et tondere, id est depila capillos et tonde."
  },
  {
    "bibl": "Micah 1:16",
    "text": "Dilata calvitium tuum, id est omnino depilare."
  },
  {
    "bibl": "Micah 1:16",
    "text": "Sicut aquila, certo tempore cum renovatur omnino implumis remanet, in signum quod filii deliciarum tuarum, id est quos delicate nutrivisti omnino captivabuntur."
  }
]