[
  {
    "bibl": "Isaiah 5:25",
    "text": "IN OMNIBVS HIS NON EST AVERSVS FVROR EIVS. Cum, inquit, tot modis eos percusserit, furor illius nondum quiescit, illis in duritia cordis sui permanentibus."
  },
  {
    "bibl": "Isaiah 5:26",
    "text": "ET LEVABIT SIGNVM IN NATIONIBVS PROCVL. Hic iam aperte uocatio romani exercitus ad Iudeorum deuastationem pronuntiatur. ET SIBILABIT AD EVM, id est ad exercitum Romanorum."
  },
  {
    "bibl": "Isaiah 5:27",
    "text": "ET ECCE FESSVS VELOCITER VENIET, quippe qui non sua, sed domini attrahitur uoluntate, ET NON EST DEFICIENS NEQVE LABORANS IN EO. De exercitu romano dicit quod non defecerint nec tanto itinere laborauerint."
  },
  {
    "bibl": "Isaiah 5:29",
    "text": "RVGITVS EIVS VT LEONIS, et cetera. Haec metaphorice dicuntur, quod instar leonis non tam ad pugnandum quam ad praedandum et deuorandum uenerint."
  },
  {
    "bibl": "Isaiah 5:30",
    "text": "ET SONABIT SVPER EVM SICVT SONITVS MARIS. Vlulatus uincentis exercitus marinis fluctibus comparatur; hoc enim sonitus maris semper in scriptura significat."
  },
  {
    "bibl": "Isaiah 6:1",
    "text": "IN ANNO QVO MORTVVS EST REX OZIAS, VIDI DOMINVM SEDENTEM SVPER SOLIVM EXCELSVM ET ELEVATVM. Ea quae praecesserunt sub Ozia rege uisa sunt; eo mortuo caetera secuntur."
  }
]