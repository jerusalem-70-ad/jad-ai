[
  {
    "bibl": "Genesis 28:12",
    "text": "Iacob vidit scalam, cuius summitas tangebat celum, et pes terram, scilicet in monte Moria, ubi fuit templum fundatum postea : et vidit angelos descendentes ad reverentiam loci et custodiam, sicut dictum fuit ibidem."
  },
  {
    "bibl": "Psalm 24:7-9",
    "text": "Attollite portas principes vestras, id est aperite eas. In Hebreo, et in translatione Hieronymi iuxta Hebreum habetur : Levate porte capita vestra, id est separate partes vestras superiores virtute divina; et per consequens partes inferiores, et in idem redit, quia angeli sunt executores mandati divini."
  }
]