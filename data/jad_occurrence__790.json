[
  {
    "bibl": "Isaiah 28:17-19",
    "text": "Quia subvertet grando, id est multiplex coelestium judiciorum percussio; spem mendacii et aquae, id est tribulationum impetus; inundabunt, id est submergent, atque delebunt protectionem mendacii quae vos tuebatur. Et delebitur foedus vestrum cum morte, quia mors aeterna gravius vos torquebit quam caeteras gentes, qui putabatis levius idcirco fore vobis, quia daemonibus immolabatis. Flagellum inundans, cum vel per Romanos vel per aliam occasionem in vestris regionibus transierit conculcabit vos et conteret."
  },
  {
    "bibl": "Isaiah 28:19",
    "text": "Quoniam mane diluculo pertransibit."
  }
]