[
  {
    "bibl": "Ezekiel 6:1-7",
    "text": "Et factus est sermo Domini ad me dicens: Fili hominis, pone faciem tuam ad montes Israel, et prophetabis ad eos, et dices: Montes Israel, audite verbum Domini. Haec dicit Dominus Deus montibus, et collibus, rupibus, et vallibus: Ecce ego inducam super vos gladium, et disperdam excelsa vestra, et demoliar aras vestras, et confringentur simulacra vestra, et dejiciam interfectos vestros ante idola vestra."
  },
  {
    "bibl": "Matthew 23:23",
    "text": "Vae vobis, Scribae et Pharisaei hypocritae, qui mentham et anethum decimatis, relinquentes quae graviora sunt legis, vae vobis, hypocritae qui haec et illa facitis."
  },
  {
    "bibl": "Ezekiel 7:1-7",
    "text": "Et factus est sermo Domini ad me dicens. Et tu, fili hominis, haec dicit Dominus Deus terrae Israel: Finis venit, venit finis super quatuor plagas terrae, nunc finis super te, et emittam furorem meum in te, et judicabo te juxta vias tuas, et ponam contra te omnes abominationes tuas, et non parcet oculus meus super te, et non miserebor, sed vias tuas ponam super te, et abominationes tuae in medio tui erunt, et scietis quia ego Dominus. Haec dicit Dominus Deus: Afflictio una, afflictio ecce venit, finis venit, venit finis, evigilavit adversum te, ecce venit. Venit contritio super te, qui habitas in terra. Venit tempus, prope est dies occisionis, et non gloriae montium."
  },
  {
    "bibl": "Zephaniah 1:14",
    "text": "Juxta est dies Domini magnus, juxta est et velox nimis. Vox diei Domini amara, tribulabitur ibi fortis."
  },
  {
    "bibl": "Matthew 24:48-51",
    "text": "Et si illud non crediderit, quod illud judicium tam prope sit ut digito possit ostendi dicendo, ecce finis, ecce afflictio, ecce dies occisionis, ecce venit finis, nunc venit finis, vel, juxta illum alium, 'juxta est dies Domini, juxta, et est velox nimis,' at saltem illud dissimulare non potest, quoniam propria vel singulari morte cito moriturus, et in illa jam secundum animam judicandus sit. 'Veniet dominus servi illius, in die qua non sperat, et hora quam ignorat, et dividet eum, partemque ejus ponet cum hypocritis.'"
  }
]