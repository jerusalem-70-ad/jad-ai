[
  {
    "bibl": "Matthew 24:15-19",
    "text": "Cum ergo videritis abominationem desolationis, quae dicta est a Daniele propheta stante in loco sancto, qui legit intelligat. In hac igitur brevitate verbi nimia obscuritas generatur, et dum qui legit rogat ut intelligat, exercere nos vult et provocare ad mysticae intelligentiae sacramenta. Unde, quia ut supra ostendi, omnes tres Evangelistae, de his rebus, aut similia dixerunt, aut prope similia, aut certe propria singuli, ideo collatio inter eos habenda est, ut ex omnibus, quod obscurum est valde intelligere possimus. Nam Matthaeus cum praemisisset supradictam ex Daniele sententiam, dixit: Tunc qui in Judaea sunt fugiant ad montes, et qui in tecto non descendat tollere aliquid de domo sua, et qui in agro non revertatur tollere tunicam suam. Vae autem praegnantibus et nutrientibus in illis diebus."
  },
  {
    "bibl": "Mark 13:14-17",
    "text": "Marcus vero ait ita: Cum videritis abominationem desolationis stantem ubi non debet, qui legit intelligat. Tunc qui in Judaea sunt fugiant in montes, et qui supra tectum non descendat in domum, nec introeat ut tollat aliquid de domo sua, et qui in agro est non revertatur retro tollere vestimentum suum. Vae autem praegnantibus et nutrientibus in illis diebus."
  },
  {
    "bibl": "Luke 21:20",
    "text": "Lucas vero apertius ut ostenderet tunc factam fuisse hanc abominationem desolationemque quae a Daniele praedicta est, quando expugnata est Jerusalem a Romanis et possessa, haec eodem loco Domini verba commemorat: Cum videritis, ait, circumdari ab exercitu Hierusalem, scitote quia appropinquabit desolatio ejus."
  }
]