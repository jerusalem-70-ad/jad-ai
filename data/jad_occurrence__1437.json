{
  "bibl": "Matthew 27:50-52",
  "text": "Iosephus: Adveniente Romano exercitu secundum #Io devisi sunt Iudei in tres partes de principatu contendentes. Alii sibi alium principem preponentes. Pars autem populi et sacerdotum tenebat templum arcem vero et regiam domum pars populi et principum reliquam vero civitatem tertia pars et maxime vulgus. Pugnabant ergo et extra contra hostes et intra contra cives. Romanis ergo urbem irrumpentibus audita est vox populi plangentis de civitate vox sacerdotum et qui cum ipsis erant de templo vox etiam Domini audita est in Romanis exultantibus qui etiam nutu Dei venerunt reddentis retributionem inimicis suis Iudeis scilicet per Romanos."
}