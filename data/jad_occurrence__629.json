[
  {
    "bibl": "Matthew 21:18-19",
    "text": "In hoc itinere dum ascenderet Hierusalem, putant quidam eum esuriisse, et accessisse ad ficum: Et cum non inuenisset in ea nisi folia, ait: Nunquam ex te amplius exeat fructus, et statim aruit."
  },
  {
    "bibl": "Matthew 21:8-11",
    "text": "Et cum appropinquaret Iesus ad descensum montis Oliueti, multi descendentium cum eo substernebant vestimenta sua in via: Alij cedebant ramos de arboribus, et sternebant in via: Turba autem multa, quae venerat ad diem festum, et pueri et plebecula Hierosolymorum tollentes ramos oliuarum, processerunt ei obuiam, et qui praecedebant et qui sequebantur clamabant: OSANNA id est salua, obsecro."
  },
  {
    "bibl": "Luke 19:39-40",
    "text": "Et quidam Pharisaeorum de turba dicebant ei, vt increparet discipulos, quibus respondit: Si hi tacuerint, lapides clamabunt, quia his tacentibus in passione: petrae scissae, clamauerunt eum Dominum mundi."
  },
  {
    "bibl": "Luke 19:41-44",
    "text": "Et vt appropinquauit Ierusalem fleuit super ciuitatem, dicens: quia et tu, subaudi, fleres, si cognosceres ruinam tuam futuram, et causam eius."
  },
  {
    "bibl": "Matthew 21:12-13",
    "text": "De secunda eiectione vendentium, et ementium de templo."
  }
]