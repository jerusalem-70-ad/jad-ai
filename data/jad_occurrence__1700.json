[
  {
    "bibl": "Exodus 12:6-8",
    "text": "Quia vero die quarta decima, et inter duo vespera, videndum est quae sint duo diei vespera. Et unum quidem est, cum sol a medio coeli puncto descendere incipit, alterum vero, cum ante noctem ex toto occidit."
  },
  {
    "bibl": "1 Corinthians 5:7",
    "text": "Et Christus inter duo vespera obiit, quia et post Babylonicam, et ante captivitatem Titi."
  },
  {
    "bibl": "Exodus 12:7",
    "text": "Nam et quod sanguis agni super utrumque postem et super liminaria domorum in signum, scilicet crucis poni praeceptus est, sanguinem designavit Christi qui super crucem effusus est."
  },
  {
    "bibl": "1 Peter 1:18-19",
    "text": "Et sicut sanguis illius agni, ut diximus, de morte corporis custodivit fideles Domini, ita et fideles suos de interitu animae, sanguis redemit Jesu Christi."
  },
  {
    "bibl": "Exodus 12:13",
    "text": "Sicut etiam sanguis ille domum nullam, nisi illas in quibus comedebatur conservavit, unde et in illis tantum praeceptus est poni, ita et sanguis Christi qui super crucem effusus est nullum salvat, nisi in quo Agnus Dei comeditur, illum videlicet qui ejusdem corpus comedit Christi."
  },
  {
    "bibl": "Mark 14:48-49",
    "text": "Praeterea quemadmodum agnus nocte jussus est manducari, sic est Christus nocturno tempore captus fuit, ne a populo liberari posset aut defendi."
  },
  {
    "bibl": "Exodus 12:8-9",
    "text": "Quemadmodum etiam nec crudus nec aqua coctus, sed assus igni, ita et Christus nec sine judicio, nec tamen justo judicio, sed injusto condemnatus fuit, sicut non omnino cruda, nec bene cocta est caro assa igni."
  }
]