[
  {
    "bibl": "Amos 6:8",
    "text": "IVRAVIT DOMINVS IN ANIMA SVA, etc. Non habet Deus animam set nostro loquitur more, et nomine anime affectus diuine uoluntatis ostenditur. Iurauit ergo in sua uoluntate: Detestor ego superbiam Iacob."
  },
  {
    "bibl": "Amos 6:8",
    "text": "Abicio et abominor superbiam specialiter X, uel generaliter XII tribuum."
  },
  {
    "bibl": "Amos 6:9",
    "text": "QVOD SI RELIQVI FVERINT X. Si remanserint de captiuitate X, ipsi morientur fame et pestilentia."
  },
  {
    "bibl": "Amos 6:10",
    "text": "Et propinquus, siue uicinus, comburet eum. Qui mortuus fuerit ut efferat ossa de domo, quia pre morientium turbis integra corpora efferri non potuerunt, nec singulis corporibus sepultura impendi, cum que lassus fuerit asportando, interrogabit eum qui in penetralibus domus est utrum supersint quos sibi tradere debeat."
  },
  {
    "bibl": "Amos 6:11",
    "text": "Et ille respondebit: Finis est."
  }
]